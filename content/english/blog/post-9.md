---
title: "Arquitectura i física?"
meta_title: ""
description: "this is meta description"
date: 2025-02-26T05:00:00Z
image: "/images/gallery/post9.jpeg"
categories: ["reunions", "Club de Física", "presentacions"]
author: "Júlia López"
tags: ["clubdefisica", "reunions"]
draft: false
---
Com a físics de vegades ens perdem molt en els debats teòrics que sembla que s'allunyen de la realitat... avui hem posat els peus a terra amb la presentació que ens ha fet la Núria, graduada en Arquitectura i actualment estudiant de primer del grau de Física (forma part del Club!). Ens ha parlat sobre el seu TFG d'Arquitectura i sobre com el va relacionar amb la física, ja que en aquell moment ja li estava despertant l'interès per aquest camp científic. Ella va investigar els radiadors selectius, uns materials encara molt poc investigats però que podrien ser molt innovadors per crear edificis que es mantinguin frescos tot i la pujada de temperatures que viurem en els propers anys, degut al canvi climàtic. Ha estat una presentació molt interessant i diferent i ens ha generat moltes preguntes i curiositat pel tema.


